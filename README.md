# Computer-Engineering-Final-Project
Bu repo, Tekirdağ Namık Kemal Üniversitesi Bilgisayar Mühendisliği proje-2 çalışması olarak sunulmuştur.

Bu rapor, görme engelli bireylerin günlük yaşamlarında karşılaşabilecekleri potansiyel
tehlikeleri önlemek amacıyla tasarlanan sesli ve sözlü uyarı sistemini tanıtmakta ve
geliştirme sürecini detaylandırmaktadır

1.Giriş
   
  Geliştirilen sistem, çevredeki nesneleri analiz eder ve bunları anlaşılır sesli
açıklamalarla kullanıcıya aktarır. Böylece kullanıcı, bulunduğu ortamdaki objeleri
tanımlayabilir ve daha güvenli adımlar atabilir. Projenin bir diğer fonksiyonu ise, engelleri
algılayabilen iki adet ultrasonik mesafe sensörü ve sesli uyarı sistemiyle, kullanıcının önünde
bulunan fiziksel engeller hakkında anlık sesli bildirim verir. Bu yapı sayesinde görme engelli
birey, önündeki cisme ne kadar mesafe olduğunu anlayabilir ve yönünü buna göre
belirleyebilir. 
  Temel olarak sistem, kompakt bir mikroişlemci üzerinde çalışmakta ve sesli geri
bildirim sağlayan bir donanım yapısıyla desteklenmektedir. Gerek görsel nesne tanıma
gerekse engel algılama yönleriyle bu proje, görme engellilerin hem kapalı hem açık alanlarda
daha bağımsız hareket etmelerine katkı sağlayacak çok yönlü bir çözümdür.
